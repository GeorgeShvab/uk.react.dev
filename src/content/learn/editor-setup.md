---
title: Налаштування редактора
---

<Intro>

Як слід налаштований редактор може зробити код чистішим при прочитанні та швидшим при написанні. Він може навіть допомогти знайти дефекти ще при їхньому написанні! Якщо ви вперше налаштовуєте редактор або розглядаєте варіанти підлаштування нинішнього свого редактора, то в нас є кілька порад.

</Intro>

<YouWillLearn>

* Які є найпопулярніші редактори
* Як автоматично форматувати код

</YouWillLearn>

## Ваш редактор {/*your-editor*/}

[VS Code](https://code.visualstudio.com/) – один з найпопулярніших редакторів, що використовуються сьогодні. В нього великий асортимент розширень, він добре інтегрується з популярними службами штибу GitHub. Більшість можливостей, перелічених нижче, можна також додати до VS Code у вигляді розширень, що робить його дуже налаштовним редактором!

Серед інших популярних текстових редакторів, що використовуються в спільноті React:

* [WebStorm](https://www.jetbrains.com/webstorm/) – це інтегроване середовище розробки, розроблене саме для JavaScript.
* [Sublime Text](https://www.sublimetext.com/) має підтримку JSX і TypeScript, [підсвітку синтаксису](https://stackoverflow.com/a/70960574/458193) та вбудоване автодоповнення.
* [Vim](https://www.vim.org/) – це високоналаштовний текстовий редактор, розроблений для того, щоб зробити створення та внесення змін до текстів будь-якого роду дуже ефективним. У вигляді "vi" він доданий до більшості систем UNIX і до Apple OS X.

## Рекомендовані функції текстових редакторів {/*recommended-text-editor-features*/}

Деякі редактори вже мають ці функції з самого початку, але інші можуть потребувати певних розширень. Перевірте, що пропонує вибраний вами редактор!

### Статична перевірка коду {/*linting*/}

Лінтери (інструменти статичної перевірки) коду знаходять проблеми у вашому коді при його написанні, допомагаючи зразу їх виправити. [ESLint](https://eslint.org/) – популярний лінтер для JavaScript з відкритим кодом.

* [Встановіть ESLint із рекомендованими налаштуваннями для React](https://www.npmjs.com/package/eslint-config-react-app) (перевірте, що у вас [встановлено Node!](https://nodejs.org/en/download/current/))
* [Інтегруйте ESLint у VSCode за допомогою офіційного розширення](https://marketplace.visualstudio.com/items?itemName=dbaeumer.vscode-eslint)

**Пересвідчіться, що ввімкнули у своєму проєкті всі правила [`eslint-plugin-react-hooks`](https://www.npmjs.com/package/eslint-plugin-react-hooks).** Вони критичні, адже зразу відловлюють найнеприємніші дефекти. Рекомендований набір налаштувань [`eslint-config-react-app`](https://www.npmjs.com/package/eslint-config-react-app) також їх вміщає.

### Форматування {/*formatting*/}

Останнє, чого хочеться – щоб при взаємодії в коді з іншим розробником почалася суперечка про [табуляції проти пробілів](https://www.google.com/search?q=tabs+vs+spaces)! На щастя, [Prettier](https://prettier.io/) може почистити ваш код, відформатувавши його для відповідності набору налаштувань, налаштовним правилам. Запустіть Prettier, і всі ваші табуляції будуть перетворені на пробіли, а також ваші відступи, лапки тощо також будуть змінені згідно з налаштуваннями. У випадку ідеального налаштування Prettier спрацьовує при збереженні файлу, швидко застосовуючи свої редагування.

Встановити [розширення Prettier у VSCode](https://marketplace.visualstudio.com/items?itemName=esbenp.prettier-vscode) можна за допомогою таких кроків:

1. Відкрийте VS Code
2. Скористайтеся швидким відкриттям (натисніть Ctrl/Cmd+P)
3. Вставте `ext install esbenp.prettier-vscode`
4. Натисніть Enter

#### Форматування при збереженні {/*formatting-on-save*/}

В ідеалі слід форматувати свій код при кожному збереженні. VS Code має налаштування для цього!

1. Маючи відкрите вікно VS Code, натисніть `CTRL/CMD + SHIFT + P`.
2. Надрукуйте "settings"
3. Натисніть Enter
4. У панелі пошуку надрукуйте "format on save"
5. Перевірте, що опція "format on save" має галочку!

> Якщо ваш набір налаштувань ESLint має правила форматування, то вони можуть конфліктувати з Prettier. Ми радимо вимикати всі правила форматування в наборах налаштувань ESLint за допомогою [`eslint-config-prettier`](https://github.com/prettier/eslint-config-prettier), щоб ESLint використовувався *лише* для полювання на логічні помилки. Якщо ви хочете зробити форматування обов'язковим перед злиттям запиту на злиття, використовуйте в своїй неперервній інтеграції [`prettier --check`](https://prettier.io/docs/en/cli.html#--check).
